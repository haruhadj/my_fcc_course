
ANG PAPEL NG EDUKASYON SA PAGPAPALAWIG NG WIKANG FILIPINO SA MGA MAG - AARAL NG BAITANG LABING - ISA SA PAARALANG 
OUR LADY OF ASSUMPTION COLLEGE OF LAGUNA, INC.

Mga Mananaliksik:
DELA TORRE, ZYRYLL JAY L.
ABRIL, REXCEL CLAIRE M.
FERNANDEZ, MICHAEL G.
JOSE, ANNE LORRAINE T.
TRUMPETA, MELJOHN L.
GUBAN, MARK GIAN M.
VIDAL JR., ROGER V. 

Bahagi ng Asignaturang Filipino Bilang sa Pag-aaral

2023

DAHONG PAGPAPATIBAY
                Ang pananaliksik na ito ay may pamagat na "ANG PAPEL NG EDUKASYON SA PAGPAPALAWIG NG WIKANG FILIPINO SA MGA MAG - AARAL NG BAITANG LABING - ISA SA PAARALANG OUR LADY OF ASSUMPTION COLLEGE OF LAGUNA, INC." na inihanda at ipinasa nina Roger V. Vidal Jr., Mark Gian M. Guban, Meljohn L. Trumpeta, Anne Lorraine T. Jose, Rexcel Claire M. Abril, Michael G. Fernandez, at Zyryll Jay L. Dela Torre bilang pagtupad sa isa sa mga pangangailangan sa asignaturang Filipino.    

                 	        Benjamin G. Bastida
                                       Tagapayo
                 
________________________________________________________________________
LUPON NG TAGATAYA
       
Pinagtibay ng lupon ng Pagsusulit na Pasalita		at binigyan ng grado _____




                                                         
                                                                    DR. MARION ACIERTO-RINGOR, LPT
	           Principal

ABSTRAK

Pamagat		:	ANG PAPEL NG EDUKASYON SA PAGPAPALAWIG NG WIKANG FILIPINO 

Mananaliksik   	:        DELA TORRE, ZYRYLL JAY L.
ABRIL, REXCEL CLAIRE M.
FERNANDEZ, MICHAEL G.
JOSE, ANNE LORRAINE T. 
TRUMPETA, MELJOHN L.
GUBAN, MARK GIAN M.
VIDAL JR., ROGER V. 
Antas                          : 	Batsilyer ng Sekondaryang Edukasyon Medyor sa
                                    Ingles	at Batsilyer ng Agham Pangkompyuter
Taon 		           	:	2023
Tagapayo		:	BENJAMIN G. BASTIDA

                Ang pananaliksik na ito ay sumusubok na tuklasin at suriin ang papel na ginagampanan ng edukasyon sa pagpapalawig ng wikang Filipino. Tatalakayin nito ang iba't ibang aspeto ng edukasyon, tulad ng polisiya, programa, at kagamitang panturo, na mayroong direktang epekto sa pagpapayabong ng wikang pambansa. Sa gitna ng pagbabago at pag-unlad ng mundo, mahalagang panatilihin nating buhay ang ating mga wika upang hindi mawala ang ating kultura at identidad bilang Pilipino. Sa kasalukuyan, nakakalungkot na mas maraming kabataan ang nakakapagsalita ng wikang Ingles kaysa sa kanilang sariling wika. Kaya naman ang pananaliksik na ito ay tatalakay sa papel ng edukasyon sa paaralang Our Lady of Assumption College of Laguna, Inc. sa antas labing - isa, taong panuruan 2022 - 2023. Nagsagawa ng serbey ang mga mananaliksik na kung saan nalaman nila ang iba't ibang pananaw o opinyon ng mga estudyante batay sa kanilang kasagutan sa mga nakahandang katanungan. Nagkaroon ng 34 na respondante ang ginawang pagse-serbey ng mga mananaliksik. Sa kabuuan, ang papel ng edukasyon ay mahalaga sa pagpapalawig ng wikang Filipino. Ang mga natuklasan sa pag-aaral na ito ay maaaring maglingkod bilang gabay para sa mga pagsisikap na mapalaganap at mapataas pa ang antas ng paggamit ng wikang Filipino sa iba't ibang larangan.










DAHONG PASASALAMAT

                Ang mga mananaliksik ay taos-pusong nagpapasalamat sa lahat ng mga taong tumulong at sumuporta sa pananaliksik. Una sa lahat, kami ay nagpapasalamat sa Diyos na nagbigay sa amin ng lakas, talino at determinasyon upang maisakatuparan ang aming pananaliksik. Ikalawa, kami ay nagpapasalamat sa aming mga magulang na walang sawang nagbigay sa amin ng suporta, pagmamahal at inspirasyon sa aming pag-aaral. Ikatlo, kami ay nagpapasalamat sa aming mga guro na nagsilbing gabay at tagapayo sa aming pananaliksik. Sila ay nagbigay sa amin ng kaalaman, payo at kritika upang mapabuti ang aming tesis. Ikaapat, kami ay nagpapasalamat sa aming mga respondente na naging bahagi ng aming pananaliksik. Sila ay nagbahagi sa amin ng kanilang mga opinyon, karanasan at saloobin tungkol sa edukasyon at wikang Filipino. Ikalima, kami ay nagpapasalamat sa aming mga kaibigan at kaklase na naging kasama at karamay namin sa aming pag-aaral. Sila ay nagbigay sa amin ng tulong, suporta at aliw sa gitna ng mga hamon at pagsubok na aming kinaharap.

                Nawa'y ang aming pananaliksik ay makatulong sa pagpapaunlad at pagpapalaganap ng wikang Filipino bilang isang wikang pambansa at pandaigdig. Muli, kami ay lubos na nagpapasalamat sa lahat ng mga taong naging bahagi ng aming pananaliksik.



PAGHAHANDOG

                Sa pagpapakumbaba at pagpapasalamat, inihahandog ng mga mananaliksik ang papel na ito na pinamagatang "Ang Papel ng Edukasyon sa Pagpapalawig ng Wikang Filipino". Sa aming pananaliksik, nagpakita kami ng kahalagahan ng wikang Filipino bilang wika ng mga Pilipino at kung paano ito nakatutulong sa pag-unlad ng bansa. Pinatunayan din namin sa aming pag-aaral na ang edukasyon ay isang mahalagang instrumento sa pagpapalaganap ng wikang ito. Sa pamamagitan ng papel na ito, ibinibigay namin ang aming taimtim na pasasalamat sa lahat ng nagbigay ng suporta at inspirasyon, aming mga guro na nagbahagi ng kanilang kaalaman at ideya sa aming pagsulong ng pananaliksik at upang maipagpatuloy ang aming adhikain para sa pagpapalawig at pagpapahalaga sa wikang Filipino
                 





Kabanata 1
Ang Suliranin at Kaligiran
I. Panimula
                Ang wikang Filipino ay may malaking papel sa edukasyon sa Pilipinas hindi lamang bilang sa pagtuturo at pagkatuto kundi bilang repleksyon din sa kultural na pagkakakilanlan. Ito ay tanda ng matibay na tali na nagbibigkis sa bawat Pilipino. Isang pintong bukas sa kaunlaran para sa makabagong lipunan. Tunay na sandalan hindi lamang ng kapuluan kundi ng iba't ibang larangan na talagang makatutulong sa pagsulong ng bayan. Sa paglipas ng panahon, may mga hamong kinakaharap ang ating wikang Filipino tulad ng pagkakaroon ng banta sa pagkawala nito dahil sa paggamit ng ibang wika at teknolohiya. Sa ganitong sitwasyon, ang edukasyon ay naglalaro ng malaking papel upang mapanatili ang buhay ng wikang Filipino.

                Sa pagsasagawa ng pananaliksik na ito, ang layunin ay masuri ang papel ng edukasyon sa pagpapalawig ng wikang Filipino. Kabilang dito ang pag-aaral ng kasaysayan ng pagtuturo ng wikang Filipino, ang mga hakbang upang mapataas ang antas ng kaalaman sa wikang ito, at ang mga polisiya at programa ng gobyerno para sa wikang Filipino.
                Ayon kay Gonzales (2011), "ang edukasyon ay isang instrumento upang mapanatili at mapalaganap ang ating wikang Filipino." Kaya naman, mahalagang bigyan ng pansin ang pagtuturo ng wikang ito sa mga paaralan at institusyon ng edukasyon.

                Ayon naman kay Santiago (2018), "hindi lamang ang pagtuturo ng wikang Filipino ang mahalaga sa edukasyon, ngunit pati na rin ang pagbibigay ng tamang halaga at pagpapahalaga sa kahalagahan ng wikang ito."






      
      
      

Balangkas na Konseptwal
INPUT			PROSESO			    AWTPUT
Paglalahad ng Suliranin

                Ang pag - aaral na ito na ginawa upang maipaalam sa mga mamamayan ang papel ng edukasyon sa pagpapalawig ng wikang Filipino sa mga mag - aaral ng Baitang Labing - isa ng Our Lady of Assumption College of Laguna, Inc. taon panuruan 2022 - 2023, ito ay sumasagot sa mga sumusunod na katanungan:

1. Demograpikong detalye ng mga tagasagot:
a. Kasarian
b. Antas
2. Sang-ayon ka ba na nakatutulong ang edukasyon sa pagpapalawig ng wikang Filipino?
3. Ang pagsulat ng sanaysay at maikling kuwento ba ay mga paraan ng pagpapalawig ng wikang Filipino?
4. Sang-ayon ka ba na wikang Filipino ang gamitin ng mga guro sa pagtuturo sa asignaturang Agham at Matematika?
5. Mas napapalawig ba ng mga taong may pinag-aralan ang wikang Filipino kaysa sa mga hindi nakapag-aral?
6. Nagbibigay ba ng oportunidad ang edukasyon sa mga mag-aaral upang palawigin ang wikang Filipino?
      
      
      
      
Paglalahad ng Haypotesis
      
                Ang edukasyon ay may malaking papel sa pagpapalawig ng wikang Filipino dahil ito ang nagbibigay-daan para sa mas malawak na pag-unawa at paggamit ng wika sa lahat ng aspeto ng buhay. Ayon sa teoryang ito, ang edukasyon ay isa sa mga pangunahing instrumento upang mapalaganap at palawakin ang paggamit ng wikang Filipino. Sa pamamagitan ng edukasyon, natututo ang mga mag-aaral ng wastong paggamit at pagsasalita ng wika, pati na rin ng pag-unawa sa iba't ibang uri ng tekstong nakasulat sa wikang ito. Bukod dito, ang edukasyon ay nagbibigay din ng mga oportunidad para sa pagpapalawig ng bokabularyo at ganap na pag-unawa sa kultura at tradisyon ng mga Pilipino na nakabatay sa Wikang Filipino.
      
                Sa ganitong paraan, ang edukasyon ay naglalarawan ng isang mahalagang papel bilang tulay sa paghubog ng mga mamamayan na may kakayahang gamitin ang wika sa kanilang pang-araw-araw na buhay, sa trabaho, at maging sa pakikipag-ugnayan sa iba't ibang sektor ng lipunan. Kaya't maaaring sabihin na hindi lamang tungkulin ng sistema ng edukasyon na matiyak ang kaalaman sa wikang Filipino, kundi pati na rin ang pagtangkilik nito bilang isang mahalagang bahagi ng pagkakakilanlan ng mga Pilipino.
      
      
      
      

Kahalagahan ng Pag - aaral

                Ang ginawang pananaliksik na ito ay mahalagang pag-aralan at malaman na ang papel ng edukasyon ay palawigin ang wikang Filipino.  Ang wikang Filipino ay mayroong napakalaking ambag sa edukasyon dahil hindi lamang  ito ginagamit sa pakikipag usap at  pag-aaral, ito rin ay nakatutulong upang mapalawig at mapanatili ang ating wika at ang ating kultura. Sa paglipas ng panahon, unti-unting nababago at napapalitan ang ibang mga salita. Marami at patuloy na nadaragdagan pa ang mga salita kaya mahalaga na pag - aralanan ang ganitong topic upang malaman na simpleng pag gamit ng wikang Filipino ay mapapanatili ang kulturang ating pagkakakilanlan.

                Sa mga guro at tagapamahala ng eskwelahan-Mahalagang malaman ng mga guro ang kahalagahan ng paggamit ng wikang Filipino  sa kanilang pagtuturo dahil sa  paraan na ito mas napapalawig nila ang wikang pambansa.. 
      
                Sa mga kolehiyo at mag-aaral-dapat maunawaan ng mga mag-aaral na ang paggamit ng wikang Filipino at pag-iwas sa paggamit ng mga wikang slang ay may positibong epekto sa ating kultura.
      
      
      

Saklaw at Limitasyon ng Pag aaral
                Ang pag aaral na ito ay nakatuon sa kung paano mapapalawig ang wikang filipino sa papel ng edukasyon. Ang saklaw ng pananaliksik na ito ay sa mga mag aaral na matuto ng tamang gamit at pag-unawa sa salita, gramatika, at wastong baybay ng wikang Filipino. Pangangailangan ng mga mag-aaral na matutunan ang wikang Filipino upang makapag-aral ng iba't ibang asignatura gaya ng kasaysayan, panitikan, wika at kultura, atbp.
                 Ang limitasyon ng pag aaral na ito ay hanggang 30 na mag aaral lamang. Ito ay sapat na impormasyon na nais malaman ng mga mananaliksik.
                Gayunpaman, mayroon ding limitasyon at saklaw ang kahalagahan nito, na dapat isaalang-alang upang masiguro na ang lahat ng mga mag-aaral ay magkaroon ng pantay-pantay na oportunidad na matuto at maunawaan ang wikang Filipino.




Depinisyon ng Terminolohiya 
               Upang mas lubos na maintindihan, ang mga sumusunod na terminolohiya ay binigyang kahulugan.
Kritika. Ito ay isang sistema ng pag-iisip na nagtatakda upang suriin ang mga pundasyon ng kaalaman bilang isang kundisyon para sa anumang pagsasalamin sa pilosopiko
Topic. Ito ay isang bahagi ng sugnay o pangungusap na nagmamarka sa sinasabi ng nagsasalita. Tinatawag ding paksa sa wikang Filipino.
Slang. Ito ay ang mga salitang hindi pormal ngunit nagagamit sa pang-araw-araw na pananalita. Tinatawag ding balbal sa wikang Filipino.

      
      
      
      
      

Kabanata 2
Kaugnay na Literatura at Pag - aaral
                Sa kabanatang ito matatagpuan ang mga kaugnay na literatura at kaugnay na pag-aaral na may kinalaman sa paksang pinag-aaralan ng mga mananaliksik na hinango mula sa piling mga aklat, tesis at disertasyon at maging sa mga hanguang elektronikoo internet.
                 Filipino ang pangunahing wika sa Pilipinas, tumutukoy ito sa pangkalahatan pero ang pinaka sentro ng wikang Filipino ay ang Tagalog (Mangahas, Philippine Daily Inquirer 2016). Ginagamit ito sa pangaraw araw lalo na sa pakikipag talastasan. Sa panahon ngayon ang pagkadalubhasa sa wika ay para lamang sa mga dalubwika o mga propesyong may kinalaman dito.
                Ayon kay Mangyao (2016) ang wika ay dynamic o patuloy na nagbabago sa katagalan ng panahon ito ang nagiging sanhi ng pagkalimot o hindi paggamit ng natural na anyo ng wika. Isa na rin ang modernisasyon sa nakakaapekto sa pagbabgo ng wika sa pamamagitan ng pagbabago o pag usbong ng mga makabagong terminolohiya na mas magpapadali sa pag bigkas (Reyes, 2016).



Kaugnay na Literatura
Lokal na Literatura
                 Maliit pa rin ang pagtingin sa wikang pambansa sa batayang edukasiyon at makikita ito sa limitadong paggamit ng wikang Filipino sa pagtuturo.Ito ang obserbasyon ni Virgilio Almario, Pambansang Alagad ng Sining sa Panitikan, sa idinaos na Kapihang Wika noong ika-26 ng Hulyo sa Pambansang Komisiyon sa Kultura at mga Sining sa Intramuros. 
                "At pagdating sa tertiary level ay puro cksperimento hanggang ngayon ang nakikita natin kung paanong ipinapagamit ang wikang Filpino sa pagtuturo ng mga kurso at asignatura sa kolehiyo at unibersidad," wika ni Almario, tagapangulo ng Komisyon sa Wikang Filipino (KWF).
                 Dagdag pa niya, ang mga edukador ang dapat na nakauunawa nito dahil bahagi ito ng "universal principle of education."Ayon pa kay Almario, nagiging bantulot ang mga edukador sa pagsunod sa mandato ng Konstitusiyon na gamitin ang wikang Filipino sa pagtuturo dahil hindi ito nalilinang, "Kaya hindi tinutupad ang ating Konstitusiyon ay dahil din sa pangyayari na hindi rin natutupad ng mga alagad ng wika ang kanilang tungkulin na tunay na I cultivate, tunay na i-modernize at tunay na i-intellectualize ang ating wikang pambansa," paliwanagniya. Nabanggit din ni Almario na handa ang KWF na tumulong sa Department of Education sa pagsusuri ng kurikulum ng K to 12 upang mabigyan ng lugar ang saliksik.  Kaugnay ang mga literaturang ito sa aming pananaliksik dahil ipinapaliwanag nito ang mga magiging epekto at kung ano ang kahalagahan ng paggamit ng wikang Filipino sa pagtuturo ng mga guro sa iba't ibang asignatura, partikular na sa asignaturang Agham.
Dahuyang Literatura
                Batay sa pahayag ng Basic Knowledge 101 na kinuha mula sa (http://www.basicknowledge10l.com/'subjects/languages.htm), ang wika ay systematiko o uri ng pakikipag-usap na tunog, sinbolismo at may tinatawag din na Cognitive Process ibig sabihin ang wika rin ay nangangailangan ng malalim na pang-unawa. Sistematiko din ang paggamit ng wika dahil may sinusunod itong pormat lalo na sa pakikipag-usap. Kaya nararapat itong bigyang tuon sa pag-aaral pati kung paano ito gamitin ng lubos dahil hindi lubos na masasabi itong pormal kung.ang paggamit ay pabago-bago at paiba-iba.
                Valentino (2018),  sinaad niya sa kanyang sagot sa quora mula sa tanong na "What is the Role of language in communication" na ang wika na ginagamit sa pakikipag talastasan ay sumasalamin sa kultura ng isang tao. Sa pamamagitan din ng wika mas nagiging eksakto o malinaw ang ideya o kaisipan ng isang paksa habang nakikipag-usap. Wika din daw ang instrumento sa pakikipag-tao at pagkalap ng impormasyon.
                Surbhi (2016), ang pakikipagtalastasan at ang wika ay minsan hindi mag tugma dahil sa sumusunod na kadahilanan. Una, Paggamit ng magkasalungat o hindi kompatibol na wika. Pangalawa, kakulangan sa pag-aaral lalo na kung gumagamit ng ikalawang wika ang kausap., at pangatlo ay ang taymlayn ng terminong ginamit lalo na sa makabagong panahon kung saan umusbong ang ibat-ibang termino na tanging higit kabataan lang ang nakaka intindi.
                Batay sa isang artikulo sa the libraries na pinamagatang "Communication in the real world: an introduction to communication studies", ang lenguahe ay ginagamit sa pagpapahayag ng obserbasyon, kaisipan, damdamin, at pangangailangan. Nakasaad din na ang wika ay makapangyarihan kaya dapat itong gamitin ng tama dahil magiging magulo ang paghahayag kung ito ay hindi pormal at nahahaluan ng paiba-ibang termino.
                 Ayon sa washington.edu at sa artikulo nito na "Effective Use of Language", isa sa mga Paktor na nakakaapekto sa paghahayag ng ideya habang nakikipag talastasan ay ang pagiging malinaw at hustong paggamit ng wika. Ang paghahayag daw gamit ang wika ay hanggat maaari ay malinaw at madaling maintindihan dahil may nga terminong nakakalito at meron mga terminong may maraming kahulugan. Ilan lamang yan sa mga paktor na nakakaapekto sa wika pag dating sa pakikipagtalastasan at pagtuturo.

Kaugnay na Pagaaral 
Lokal na Pagaaral
                 Ayon kay Carroll (1964), ang wikang Filipino ay instrumento upang magkaunawaan ang mga tao sa lipunan. Ngunit isa rin daw itong instrumento na ginagamit lamang sa pakikipag-usap ng iba sa kanilang mga katulong upang sila ay magkaintindihan. Tila kay baba ng tingin sa ating wika o di naman kaya ay epekto lamang ito ng kanyang kinalakihang lipunan dahil sa estado ng kanyang pamumuhay. Ngunit kahit saang anggulo tingnan, nagiging mali ang paggamit ng wika dahil sa mga nagiging pananaw nito sa paggamit ng wika.
                 Ayon sa pag-aaral ni Resuma (1997), sa sariling wika ay makapag-isip nang malalim at mapanuri ang isang estudyante at nakapagpapahayag rin siya ng sariling kaalaman, saloobin at opinyon sa paraang matalino at walang pag-aalinlangan na baka siya ay magkamali sa gramar. Sa pamamagitan nito, nagagawa ng mga mag-aaral na makapagsalita nang tuluy-tuloy at walang hadlang na iniisip. Dahil na nga rin ito ang wika sa halos lahat ng tahanan, ang wikang ginagamit sa pang-araw-araw at higit sa lahat ito ay ang wikang ginagamit sa halos lahat ng panlipunang domeyn kabilang na ang paaralan. Sinuportahan naman ito ng isang pahayag ni Espiritu (2005), aniya, wika ang gamit ng guro sa pagpapaunawa ng nilalaman ng kurso at wika ang gamit ng mga mag-aaral para ipakita ang kanyang pag-unawa at ipahayag ang kanyang iniisip at niloloob.
                 Ayon kay Vivencio Jose (2015), wikang Filipino ang dapat na gamiting midyum sa pagtuturo sapagkat mas madaling matututo ang mga mag-aaral kung ang wikang kanilang nauunawaan ang gagamitin ng guro sa pagtuturo. Sinasabi rin na, wikang Filipino ang Lingua Franca ng ating bansa. Ngunit magmula nang ipatupad ang K-12 Para kay Constantino, "ang hindi matatag na paninindigan sa paggamit ng Filipino bilang wikang panturo sa mga kursong literatura ay nangangahulugan pa rin ng higit na pagpabor sa wikang Ingles. Kung ipauubaya sa mga institusyong pang-edukasyon ang pagdedesisyon ukol sa wikang gagamitin sa pagtuturo ng panitikan, pipiliin nila ang Ingles."
                Sa pag-aaral ng UP Diliman Unversity Council (2018), naniniwala sya na napakahalaga ng wikang Filipino at panitikan sa pagpapalalim ng mapanuri, malikhain, malaya, at mapagpalayang kakayahan ng mga mag-aaral at mamamayan, anuman ang kaniang kurso, disiplina at larangan ng pagpapakadalubhasa. Hindi pag-uulit ang pag aaral ng wika at panitikan sa kolehiyo, bagkus ay pagpapalawig sa teorya, praktika, at silbi nito sa pamantasan, bansa, at buhay.
                Ayon kay Rodil (2010), lima ang mahalagang bagay na natutunan niya sa mahabang karanasan sa paggamit ng Wikang Filipino bilang wikang panturo. Una, napatunayan na hindi kapos sa bokabularyo ang ating mga wika sa larangan ng diskursong intelektuwal. Sa unang tatlong buwan lamang ang problemang ito. Habang tumatagal, tayo na mismo ang makakadiskubre ng wastong salita. Pangalawa, mas madaling ituro ang kasaysayan lalo ang kasaysayan ng Pilipinas at Mindanao sa sariling wika, mas nadarama, tumatalab, at buhay, ika nga; ito ang ating tulay sa nakalipas. Pangatio, higit na matalino ang mga estudyante kung sariling wika ang ginagamit; kabisado nila ang kanilang bokabularyo at grammar, at ang natural na takbo ng kanilang pag-iisip ay nahuhubog sa kanilang sariling wika. Hindi na nila kailangang pagpawisan pa para maipahayag ang laman ng kanilang isip. Pang-apat, kapansin-pansin na habang nagiging matatas ang mga estudyante sa pagpapahayag ng kanilang damdamin at pag-iisip, lalong tumataas ang kanilang pagtitiwala sa sarili. Sa umpisa lamang sila nakakadama ng pag-aalinlangan sa dahllang hindi nila ito nakasanayan. Sa oras na makita nila na pumapayag ang kanilang mga guro na gamitin ang kanilang wika, para silang gripo na kapag nabuksan, tuloy-tuloy na ang daloy ng kanilang mga ideya. Panlima, hindi sagwil ang paggamit ng itbat ibang wikang Filipino sa silid-aralan, nagiging tulay pa ito para madama at makita ng mga kabataan ang yaman ng iba't ibang kultura.
Dayuhang Pag - aaral
                Ayon sa Utrecht Institute of Linguistics OTS, ang paggamit ng wika sa pakikipagtalastasan ay kelangang precise o eksakto batay sa tunay na bokabularyo para mas malinaw na maipahiwatig ang mensahe at pormal ang paraan ng pakikipag usap habang nakikipag talastasan. Nakasaad din dito na ang kelangang maintindihan kung paano gumagana o ginagamit ang wika, at kung ito ba ay nagamit ng tama, sa papaanong paraan.
                Batay kay Widdowson (1978), ang dahilan kung bakit pinag-aaralan ang wika sa paaralan ay para sa wasto at malinaw na paggamit nakasaad din dito na kelangan natin iwasto ang ating paggamit ng wika dahil maaaring mag ugat ito sa hindi pagkakaunawaan.
                 Nakasaad sa pag-aaral ni Rommetveit (1974), parte na ng kultura ang wika at bilang parte nito dapat gaya ng kultura ito ay dinamiko o pinapaunlad sa pag-tagal ng panahon dahil gaya ng wika ang pag-babago ay maaaring maganap sa lahat ngunit dapat sa pag-tagal ng panahon manatiling pormal ang paggamit sa pakikipagtalastasan at pagtuturo.

 Nakasaad sa pag-aaral ni Akmajian (2017), nagkakaiba ang paggamit ng wika sa karamihan sa kadahilanan ng mga dayalektong umusbong kaya napag pasyahan din ng karamihan sa mga bansa na magkaroon ng Pambansang Wika. Ito ang sentro ng kalakalan at maaaring maging sentro ng pakikipagtalastasan dahil magigigng mandatoryo ito o ipapatupad sa buong bansa.












Kabanata 3
Metodolohiya at Disenyo ng Pananaliksik
                Tinatalakay   sa   kabanatang   ito   ang   mga   konsepto   at   mga   yunit   ngmatalinong   pagpili   ng   angkop   na   metodong   gagamitin,   populasyon,   mgakalahok at pamamaraan ng pangangalap ng datos.

Disenyo ng pananaliksik
                 Ang pag-aaral na ito ay isinagawa ayon sa disenyo ng pamamaraang kwantitatib. Kwantitatib sapagkat susukatin nito ang antas ng pangsang-ayon sa Pagpapalawig ng wikang filipino sa papel ng edukasyon. Ang pag-aaral na ito ay isinagawa sa pamamagitan ng mga talatanungan o sarbey upang makalikom ng mga datos at malaman ang pananaw ng mga respondente. Naniniwala ang mga mananaliksik na angkop ang disenyong ito sa napiling paksa at mapapadali ang pangangalap ng mga datos sa mga napiling respondente.
Katugon sa pananaliksik
                Ang mga tagatugon ng pananaliksik ay ang tatlumpu't-apat na mag-aaral mula sa ika-11 na antas Paaralang Our Lady of Assumption College of Laguna, Inc. Kung saan sampu't pito sa mga ito ay lalaki at sampu't pito rin ay mga babae.
Pamamaraan ng pananaliksik
                Talatungan.
                 Ang talatanungan ay naglalayong makakalap ng datos kung saan masasagot ang mga katanungan sa papel ng edukasypn sa pagpapalawig ng wikang Filipino ng mga mag-aaral sa ikalabing-isang baitang, mga paraan upang mas mapalawig ang wikang Filipino sa pamamagitan ng pagsulat ng sanaysay at maikling kuwento, paggamit ng mga guro sa pagtuturo sa asignaturang Agham at Matematika, pagbibigay ng oportunidad ang edukasyon sa mga mag-aaral at kung mayroong makabuluhang ugnayan ang tugon ng mga tagasagot sa paraan ng paggamit ng wikang Filipino upang mapalawig para sa papel ng edukasyon.
                Pagbuo ng Talatanungan.
              Ang isinagawang talatanungan ay may kabuuang bilang na limang (5) tanong, at  tatlumpo't apat (34) naman ang respondante na taga sagot sa sarbey na ito. Ang mga mananaliksik ay gumawa ng mga katanungan bilang kasangkapan para mangalap ng datos at impormasyon. Gumawa ang mga mananaliksik ng mga katanungang rumeresponde ukol sa sinumiteng pag-aaral at binigyang kasagutan naman ang mga ito ng mga mag-aaral na nasa ikalabing-isang baitang ng Our Lady of Asusumption College of Laguna, Inc. Narito ang inihandang talatanungan o sarbey ng mga mananaliksik.

Balidasyon ng Talatanungan
Pagtala ng Talatanungan
Proseso ng Pangangalap ng Datos
                 Ang mga mananaliksik ay gumamit ng simpleng estadistika gaya ng pagkuha
 ng bahagdan upang makatuwang sa ikalilinaw at aktibidad ng mga inilarawang
 kalagayan. Dinagdagan ang mga impormasyong nakalap sa pamamagitan ng silid aklatan, sa obserbasyon at higit sa lahat ay ang pagtatanong o ang paggawa ng talatanungan na tinugunan ng mga respondente. Ang mga instrumento na tumutukoy sa mga talatanungan ay ipinamahagi nang personal ng mga mananaliksik kung saan nakapaloob ang mga nasa ika -11 na baitang na kasangkot at tiniyak ng mga mananaliksik na ang bawat talatanungan ay natamo at maayos na kasagutan ng mga napiling respondente. Matapos pagtibayin ang paksa, ito ang naging batayan ng mga mananaliksik para makabuo ng mga talatanungan. Bumuo ng sapat na katanungan ang mga mananaliksik patungkol sa ikauunlad ng Pagpapalawig ng wikang filipino sa papel ng edukasyon upang maging batayan ng magiging kabuuan ng ginagawang pananaliksik.



Estatistikong Pagtalakay ng Datos 
                Ginamit ng mga mananaliksik ang bar graph technique upang makita ang kinalabasan ng ginawang pagsusuri batay sa mga sagot ng mga respondente. Ginamit din ito upang makuha ang kalahatang bahagdan ng bilang ng pare-parehong mga sagot sa isang partikular na tanong.Narito ang larawan.  





Kabanata 4
Paghahayag, Pagsusuri at Pagpapakahulugan ng mga Datos
                Sa kabanatang ito ay ipapakita ang mga datos na nakalap mula sa mga mag-aaral ng ika-11 baitang sa Our Lady of Assumption College of Laguna, Inc. tungkol sa papel ng edukasyon sa pagpapalawig ng wikang Filipino.
Populasyon at Bahagi
Talahanayan 1
Bahagdan ng Pagkakahati ng mga Tagasagot
Tagasagot

Populasyon
Bahagi
Lalaki
17
17
Babae 
17
17
Kabuuan
34
34

                Ipinapakita sa talahanayan 1 ang kasarian ng mga respondante, ang populasyon at bahagi nito. Sampu't pito o limampung posyento ng kabuuan ng mga tagasagot ay lalaki at ang natitirang sampu't pito o limampung posyento pa ay babaeng mag-aaral ng ika-11 antas ng Our Lady of Assumption College of Laguna, Inc. Bawat kasarian ay may sampu't pitong bahagi na mayroong kabuuang bilang na tatlumpu't-apat.
Talahanayan 2
Nakatutulong ang Edukasyon sa Pagpapalawig ng Wikang Filipino
Bilang
Karaniwang Antas
                       
Kabuuang Bilang
Interpretasyon
Lubos na Hindi Sumasang-ayon 
0
MHS
Hindi Sumasang-ayon
0
MHS
Sumasang-ayon
0.26
MHS
Lubos na Sumasang-ayon 
3.65
S
Pangkalahatang bilang
3.91
S

                Ipinapakita ng talahanayan 2 ang datos na nakuha base sa mga nakalap na sagot ng mga mag-aaral. Base sa natuos na datos, lumalabas na 0 weighted mean, walang mag-aaral ang lubos na hindi sumasang-ayon na nakatutulong ang edukasyon sa pagpapalawig ng wikang Filipino. Ito ay nabibilang sa 0-0.49 na mayroong interpretasyon na masidhing hindi sang-ayon o MHS. Nagkaroon din ng 0 na natuos na weighted mean ang sagot na hindi sumasang-ayon at mayroon ding interpretasyon na masidhing hindi sang-ayon o MHS. Sumasang-ayon naman ang sagot ng ilang mag-aaral na nagkaroon ng 0.26 na natuos na weighted mean at katulad ng dalawa ay mayroon ding interpretasyon na masidhing hindi sang-ayon o MHS. Nabibilang naman sa 3.50-4.49 ang lubos na  sumasang-ayon na kung saan 3.65 ang natuos na weighted mean at mayroong sang-ayon o S na interprerasyon, lubos na sumasang-ayon ang ilang mag-aaral na nakatutulong ang edukasyon sa pagpapalawig ng wikang Filipino. Ang natuos na katampatang weighted mean ay mayroong resulta na 3.91 at nabibilang sa sang-ayon na antas.
Talahanayan 3
 Ang Pagsulat ng Sanaysay at Maikling Kuwento ay mga Paraan ng Pagpapalawig ng Wikang Filipino
Bilang
Karaniwang Antas
                       
Kabuuang Bilang
Interpretasyon
Lubos na Hindi Sumasang-ayon 
0
MHS
Hindi Sumasang-ayon
0.06
MHS
Sumasang-ayon
1.94
HS
Lubos na Sumasang-ayon 
1.29
HS
Pangkalahatang bilang
3.29
BS

                Inilalahad ng talahanayan 3 ang datos na nakalap sa sagot ng mga mag-aaral. Base sa natuos na datos, lumalabas na 0 weighted mean, walang mag-aaral ang lubos na hindi sumasang-ayon na ang pagsulat ng sanaysay at maikling kuwento ay mga paraan ng pagpapalawig ng wikang Filipino. Ito ay nabibilang sa 0-0.49 na mayroong interpretasyon na masidhing hindi sang-ayon o MHS. Nagkaroon naman ng 0.06 na natuos na weighted mean ang sagot na hindi sumasang-ayon na mayroon ding interpretasyon na masidhing hindi sang-ayon o MHS. Sumasang-ayon naman ang sagot ng  ilang mag-aaral na nagkaroon ng 1.94 na natuos na weighted mean na mayroong interpretasyon na hindi sang-ayon o HS. Nabibilang naman sa 0.50-1.49 ang lubos na sumasang-ayon na kung saan 1.29 ang natuos na weighted mean na mayroong hindi sang-ayon na interpretasyon, sumasang-ayon ang karamihan sa mga mag-aaral na ang pagsulat ng sanaysay at maikling kuwento ay mga paraan sa pagpapalawig ng wikang Filipino. Ang natuos na katampatang weighted mean ay mayroong resultang 3.29 na nabibilang sa bahagyang sang-ayon na antas.
Talahanayan 4
Wikang Filipino ang Gamitin ng mga Guro sa Pagtuturo sa Asignaturang Agham at Matematika
Bilang
Karaniwang Antas
                       
Kabuuang Bilang
Interpretasyon
Lubos na Hindi Sumasang-ayon 
0.06
MHS
Hindi Sumasang-ayon
0.76
HS
Sumasang-ayon
1.41
HS
Lubos na Sumasang-ayon 
0.35
MHS
Pangkalahatang bilang
2.58
BS

                Ipinapakita ng talahanayan 4 ang datos na nakuha base sa mga nakalap na sagot ng mga mag-aaral. Base sa natuos na datos, lumalabas na 0.06 weighted mean, ang lubos na hindi sumasang-ayon na wikang Filipino ang gamitin ng mga guro sa pagtuturo sa asignaturang Agham at Matematika. Ito ay nabibilang sa 0-0.49 na mayroong interpretasyon na masidhing hindi sang-ayon o MHS. Nagkaroon naman ng 0.76 na natuos na weighted mean ang sagot na hindi sumasang-ayon na mayroong interpretasyon na hindi sang-ayon o HS. Sumasang-ayon naman ang sagot ng ilang mag-aaral na nagkaroon ng 1.41 na natuos na weighted mean na mayroong interpretasyon na hindi sang- ayon o HS. Nabibilang naman sa 0-0.49 ang lubos na sumasang-ayon na kung saan 0.35 na natuos na weighted mean na mayroong masidhing hindi sang-ayon na interpretasyon, sumasang-ayon ang karamihan sa mga mag-aaral na wikang Filipino ang gamitin ng mga guro sa pagtuturo sa asignaturang Agham at Matematika. Ang natuos na katampatang weighted mean ay mayroong resultang 2.58 na nabibilang sa bahagyang sang-ayon na antas.






Talahanayan 5
Mas Napapalawig ng mga Taong may Pinag-aralan ang Wikang Filipino Kaysa sa mga Hindi Nakapag-aral
Bilang
Karaniwang Antas
                       
Kabuuang Bilang
Interpretasyon
Lubos na Hindi Sumasang-ayon 
0.03
MHS
Hindi Sumasang-ayon
0.53
HS
Sumasang-ayon
1.94
BHS
Lubos na Sumasang-ayon 
0.24
MHS
Pangkalahatang bilang
2.74
BS

                Inilalahad ng talahanayan 5 ang datos na nakuha base sa mga nakalap na sagot ng mga mag-aaral. Base sa natuos na datos, lumalabas na 0.03 weighted mean, ang lubos na hindi sumasang-ayon na mas napapalawig ng mga taong may pinag-aralan ang wikang Filipino kaysa sa mga hindi nakapag-aral. Ito ay nabibilang sa 0-0.49 na mayroong interpretasyon na masidhing hindi sang-ayon o MHS. Nagkaroon ng 0.53 na natuos na weighted mean ang sagot na hindi sumasang-ayon na mayroong interpretasyon na hindi sang-ayon o HS. Sumasang-ayon naman ang sagot ng ilang mag-aaral na nagkaroon ng 1.94 na natuos na weighted mean na mayroong interpretasyon na bahagyang hindi sang-ayon o BHS.  Nabibilang naman sa 0-0.49 ang lubos na sumasang-ayon na kung saan 0.24 ang natuos na weighted mean na mayroong masidhing hindi sang-ayon na interpretasyon, sumasang-ayon ang karamihan sa mga mag-aaral na mas napapalawig ng mga taong may pinag-aralan ang wikang Filipino kaysa sa mga hindi nakapag-aral. Ang natuos na katampatang weighted mean ay mayroong resultang 2.74 na nabibilang sa bahagyang sang-ayon na antas.
Talahanayan 6
 Nagbibigay ng Oportunidad ang Edukasyon sa mga Mag-aaral sa Pagpapalawig ng Wikang Filipino
Bilang
Karaniwang Antas
                       
Kabuuang Bilang
Interpretasyon
Lubos na Hindi Sumasang-ayon 
0.03
MHS
Hindi Sumasang-ayon
0.06
MHS
Sumasang-ayon
0.97
HS
Lubos na Sumasang-ayon 
2.47
BHS
Pangkalahatang bilang
3.53
S

                Ipinapakita ng talahanayan 6 ang datos na nakuha base sa mga nakalap na sagot ng mga mag-aaral. Base sa matuos na datos, lumalabas na 0.03 weighted mean, ang lubos na hindi sumasang-ayon na nagbibigay ng oportunidad ang edukasyon sa mga mag-aaral sa pagpapalawig ng wikang Filipino.  Ito ay nabibilang sa 0-0.49 na mayroong interpretasyon na masidhing hindi sang-ayon o MHS. Nagkaroon ng 0.06 na natuos na weighted mean ang sagot na hindi sumasang-ayon na mayroong interpretasyon na masidhing hindi sang-ayon o MHS. Sumasang-ayon naman ang sagot ng ilang mag-aaral na nagkaroon ng 0.97 na natuos na weighted mean na mayroong interpretasyon na hindi sang-ayon o HS. Nabibilang naman sa 1.50-2.49 ang lubos na sumasang-ayon na kung saan 2.47 ang natuos na weighted mean na mayroong bahagyang hindi sang-ayon na interpretasyon, lubos na sumasang-ayon ang karamihan sa mga mag-aaral na nagbibigay ng oportunidad ang edukasyon sa pagpapalawig ng wikang Filipino. Ang natuos na katampatang weighted mean ay mayroong resultang 3.53 na nabibilang sa sang-ayon na antas.








OUR LADY OF ASSUMPTION COLLEGE OF LAGUNA, INC.
City of San Pedro
1st Year College




